---
layout: post
title: บทเริ่มต้น
category: manual
---

> บทความนี้ถูกแปลมาจาก [Introduction](http://www86.hattrick.org/Help/Rules/Default.aspx "Introduction")

![Hattrick Logos][1]

[Hattrick](http://www.hattrick.org "Hattrick") เป็นเกมที่คุณจะได้นำทีมสโมสรเสมือนจริงของคุณไปสู่ความยิ่งใหญ่ในการแข่งขันกับคนอื่นๆจากทั่วทุกมุมโลก [Hattrick](http://www.hattrick.org "Hattrick")  เป็นเกมที่ง่าย คุณสามารถจับทางได้ง่าย คุณสามารถเล่น [Hattrick](http://www.hattrick.org "Hattrick")  แม้ว่าคุณจะเข้ามาเล่นแค่หนึ่งหรือสองครั้งต่อสัปดาห์ (แต่พวกเราหวังว่าจะเห็นคุณเข้ามาเล่นบ่อยๆกว่านี้) ความท้าทายของเกมนี้ไม่ใช่การเอาชนะเกมนี้แต่อยู่ที่การแข่งขันกับคนอื่นๆ ในขณะแข่งขันหลายๆคนก็กลายมาเป็นเพื่อนกันซึ่งทำให้ [Hattrick](http://www.hattrick.org "Hattrick") เป็นโซเชียลเกมอีกด้วย

![](/images/overall.png) ***งานโดยรวมของคุณ***

คุณต้องทำหน้าที่เป็นทั้งผู้จัดการทีมและเจ้าของสโมสร คุณต้องวางแทคติกและแผนการ,ตัดสินว่าต้องฝึกซ้อมแบบไหน,เลือกผู้เล่นแบบไหนลงสนาม,คุณต้องซื้อและขายนักเตะ,ลงทุนขยายสนาม ในการจะประสบความสำเร็จได้นั้นมีเคล็ดลับคือต้องมีกลยุทธ์ในการทำทีมที่ดีและต้องมีแผนในระยะยาวที่ดี ความสำเร็จและความยิ่งใหญ่นั้นไม่ได้มาได้ง่ายๆ

![](/images/team.png) ***ทีมใหม่ของคุณ***

เมื่อคุณได้ทีมมาแล้วทีมของคุณจะได้อยู่ในดิวิชั่นที่ต่ำสุดไม่ก็รองลงมาในลีกของคุณ สิ่งเริ่มต้นที่คุณได้คือกลุ่มนักเตะ(บางคนอาจจะมีแววหรือบางคนอาจจะไม่ก็ได้…) สนามและเงินจำนวนนึงที่ให้มาเพื่อเริ่มต้น ทีนี้ก็ถึงเวลาที่จะโชว์ฝีมือของคุณ

อย่ากังวลเมื่อคุณมีความคิดที่เปลี่ยนชื่อทีมคุณ คุณสามารถเปลี่ยนชื่อทีมได้เสมอในช่วงพักฤดูกาลแต่ว่าก็จะมีค่าใช้จ่าย `400,000` บาท และจะมีแฟนบอลของคุณบางส่วนที่ต้องจากคุณไป

![](/images/weather.png) ***ภูมิภาคและสภาพอากาศ***

ทีมของคุณเป็นส่วนนึงของจังหวัดและจังหวัดก็อาจจะมีส่วนเกี่ยวข้องกับคุณ คุณสามารถดูคนคนอื่นๆที่อยู่ในจังหวัดเดียวกับคุณได้ ส่วนที่สำคัญอีกคือแต่ละจังหวัดมีอากาศเป็นของตัวเอง ไม่มีจังหวัดที่มีอากาศดีไปกว่ากัน ทุกจังหวัดนั้นเสมอภาคเท่ากันหมด ดังนั้นคุณไม่ต้องกังวลว่าจะเลือกจังหวัดผิด

สภาพอากาศมีผลกระทบต่อสองสิ่ง แต่ที่สำคัญที่สุดคือผู้เข้าชมในสนาม(จะมีผู้เข้าชมน้อยถ้าเกิดฝนตก) ที่หน้า "จังหวัด" คุณสามารถดูว่าสภาพอากาศวันนี้เป็นอย่างไรและพยากรณ์อากาศสำหรับพรุ่งนี้ได้ ถ้าเกิดวันนี้แดงออกก็มีโอกาสมากขึ้น (เมื่อเทียบกับสภาพอากาศประเภทอื่นๆ) ที่มันยังแดงออกในวันพรุ่งนี้ด้วย ดังนั้นสภาพอากาศก็ไม่ได้สุ่มมาซะทีเดียว

ถ้าคุณต้องการเปลี่ยนจังหวัด คุณสามารถเปลี่ยนได้ในช่วงพักฤดูกาล ซึ่งจะมีค่าใช้จ่ายในการเปลี่ยนอยู่ที่ `400,000` บาทและคุณจะเสียแฟนบอลที่จะออกจากสโมสรคุณ `3%`

![](/images/recommend.png)***คำแนะนำของเรา***

คำแนะนำของเราคือให้คุณอ่านคู่มือนี้ คุณไม่จำเป็นต้องอ่านทั้งหมดรวดเดียวจบแค่อ่านในบทแรกเพื่อให้รู้ว่าจะเล่นเกมนี้ยังไง คำแนะนำนอกเหนือจากนี้คือถ้ามีคำถามสงสัยตรงไหนให้ลองไปตั้งคำถามถามในฟอรั่ม ที่นั้นถูกสร้างมาเพื่อตั้งคำถามอยู่แล้ว

สิ่งเดียวที่พวกเราต้องมี: เพื่อให้คุณและทุกๆคนมีประสบกาณ์การเล่น Hattrick ที่ดีที่สุด มีกฎง่ายๆที่คุณต้องประพฤติและปฎิบัติตาม คุณสามารถหาได้ที่
[กฎภายในบ้าน](http://www91.hattrick.org/Help/Rules/HouseRules.aspx "กฎภายในบ้าน") ของเรา

[1]: http://www.hattrick.org/App_Themes/Standard/logo_green.png


> **ปรับปรุงล่าสุดเมื่อ 4:13 PM Monday, March 12, 2012**